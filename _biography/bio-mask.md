##  Βιογραφία του Elon Mask

Ο Έλον Μασκ  είναι μεγιστάνας με καταγωγή από τη Νότια Αφρική και με νοτιοαφρικανική, καναδική και αμερικανική υπηκοότητα, 
καθώς και μηχανικός, εφευρέτης και επενδυτής. Είναι ο γενικός διευθυντής και επικεφαλής τεχνολογίας για την εταιρεία SpaceX της
οποίας είναι επίσης ο ιδρυτής, καθώς και ο γενικός διευθυντής και επικεφαλής τεχνολογικού σχεδιασμού της εταιρείας Tesla Motors, 
και ο πρόεδρος της SolarCity. Είναι επίσης συνιδρυτής των Zip2, PayPal, και Tesla Motors.Το 1995 ο Μασκ μαζί με τον αδελφό του, 
χρησιμοποιώντας 28.000 δολάρια που τους παρείχε ο πατέρας τους, ίδρυσαν την εταιρεία Zip2. Το 1999 ο Μασκ χρησιμοποίησε 10 
εκατομμύρια δολάρια από το ποσό που κέρδισε με την πώληση του Zip2 για να ιδρύσει τον διαδικτυακό τόπο X.com ο οποίος ειδικευόταν 
σε οικονομικές συναλλαγές και πληρωμές μέσω ηλεκτρονικού ταχυδρομείου.[32][34][35] Ένα χρόνο αργότερα η εταιρεία αυτή συγχωνεύτηκε 
με μια άλλη, η οποία διέθετε μια υπηρεσία μεταφοράς χρημάτων με την ονομασία PayPal.[31][36] Η νέα εταιρεία που προέκυψε από τη 
συγχώνευση των δύο επικεντρώθηκε στην υπηρεσία του PayPal και ονομάστηκε και η ίδια έτσι. Η ανάπτυξη της εταιρείας γνώρισε άνθηση
με το Paypal να εγγράφει στο σύστημα του όχι μόνο αυτούς που έκαναν πληρωμές αλλά και αυτούς που τις λάμβαναν. Μετά από κάποιο 
καιρό το διοικητικό συμβούλιο έπαυσε τον Μασκ από γενικό διευθυντή βάσει διαφωνίας που ο ίδιος είχε ως προς την ενσωμάτωση των 
υπηρεσιών του Paypal στο λειτουργικό σύστημα Microsoft Windows.
